####BATTLESHIP 2000 - käyttöohje
Tervetuloa pelaamaan Battleship 2000 laivanupotuspeliä!
Aloita uusi peli klikkaamalla **START**-painiketta

######Laivojen asetteleminen pelikentälle
Asettele laivat pelikentällesi yksi kerrallaan valitsemalla laiva kentän alla olevista painikkeista ja viemällä se pelikentän päälle.
*Klikkaamalla hiiren oikealla painikkeella saat käännettyä laivaa
*Jos laivan väri on vihreä, voit asettaa laivan kyseiseen kohtaan pelikentällesi
*Jos laivan väri on puolestaan punainen, laivaa ei voida asettaa kyseiseen kohtaan. Huomaa, että kaksi laivaa eivät voi sijaita vierekkäisissä ruuduissa.
*Hiiren vasemmalla painikkeella voit asettaa laivan pelikentällesi
*Voit valita jo asetetun laivan uudestaan joko klikkaamalla uudestaan pelikentän alapuolella olevia painikkeita tai klikata kyseistä laivaa pelikentällä

Kun kaikki laivat on asetettu, ilmestyy pelikentän alapuolelle **OK**-painike. Klikkaamalla sitä pääset aloittamaan pelin.

######Vastustajan ruutujen pommittaminen
Pommita vastustajan ruutuja klikkaamalla haluamaasi ruutua. Tämän jälkeen tietokone pommittaa sinun pelikenttääsi, jonka jälkeen on jälleen sinun vuorosi jne, kunnes peli päättyy
*Jos ruutu on tyhjä, ilmestyy siihen musta pallo
*Jos ruudussa on vastustajan laivan osa, ilmestyy punainen pallo
*Jokaisen pommituksen jälkeen pisteet ja osumatarkkuus päivittyvät.
*Kun saat laivan upotettua, ilmestyy se punaisena pelikentälle
*Jos vastustaja saa sinun laivasi upotettua, muuttuu se myös punaiseksi
*Yhtä ruutua voi pommittaa vain kerran
*Osumasta saa viisi pistettä, laivan tuhoamisesta 10 pistettä ja pelin voittamisesta 20 pistettä

######Pelin päättyminen
Kun jompikumpi pelaajista saa kaikki toisen laivat upotettua, peli päättyy
*Käyttöliittymän alareunaan ilmestyy teksti, jossa kerrotaan kumpi voitti.
*Painikkeesta _Play again_ voit aloittaa uuden pelin
*Painikkeesta _Exit_ voit palata "alkuvalikkoon"

Vihje: Pelin äänet saat vaimennetua laittamalla tietokoneestasi äänenvoimakkuuden nollalle tai sulkemalla pelin.